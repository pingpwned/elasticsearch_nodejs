<?xml version='1.0' encoding='utf8'?>
<SHOPITEM>
   <ITEM_ID>533866</ITEM_ID>
   <PRODUCTNAME>
Stabilizace/solidifikace nebezpečných odpadů pomocí silikonových polymerů
</PRODUCTNAME>
   <EAN>9788074547911</EAN>
   <ISBN>978-80-7454-791-1</ISBN>
   <PRICE_VAT>0</PRICE_VAT>
   <DESCRIPTION>

Doktorská práce se zabývá stabilizací/solidifikací nebezpečného odpadu pomocí silikonových polymerů. Vzorek odpadu pochází z průmyslového procesu pokovování ocelových dílů, vyznačuje se vysokým obsahem zinku a rozpustných sloučenin (chloridů). Jako pojiva byly vybrány komerčně dostupné výrobky obsahující různé silikonové polymery s rozdílným mechanismem polymerizační reakce (adiční a 1 nebo 2-složková kondenzační). Byla studována imobilizace polutantů v matrici silikonového polymeru při použití jak mikroenkapsulace, tak makroenkapsulace. Pro srovnání účinnosti studovaného postupu byl odpad v této studii také stabilizován/solidifikován s použitím hydraulických pojiv, která se pro účely fyzikálně-chemické úpravy odpadu běžně používají. Účinnost použitých postupů stabilizace/solidifikace byla testována vyluhovacími testy v destilované vodě a ve zředěné kyselině octové. Výsledky vyluhovacích testů byly porovnávány s limitními hodnotami pro skládky nebezpečného odpadu pro posouzení skládkovatelnosti. Dále byly vzorky solidifikovaného odpadu studovány metodou rentgenové difrakční analýzy, za účelem zjištění změn struktury odpadu v průběhu stabilizace. Vliv sledovaných parametrů (obsah pojiva a vody) jednotlivých solidifikačních směsí byl vyhodnocen statistickou metodou faktorového plánu. Jako nejúčinnější se jevil postup založený na stabilizaci odpadu hydraulickým pojivem a mikroenkapsulací adičním silikonovým polymerem, přičemž tímto postupem bylo dosaženo limitů umožňující uložení solidifikátu na skládku nebezpečného odpadu.

</DESCRIPTION>
   <CATEGORYTEXT>Tištěné knihy | Ostatní a nezařazené</CATEGORYTEXT>
   <URL>
https://www.sckn.cz/stabilizace-solidifikace-nebezpecnych-odpadu-pomoci-silikonovych-polymeru-pn-533-866/
</URL>
   <IMGURL />
   <PARAMS>
      <PARAM>
         <PARAM_NAME>Počet stran</PARAM_NAME>
         <VAL>50</VAL>
      </PARAM>
      <PARAM>
         <PARAM_NAME>Vazba</PARAM_NAME>
         <VAL>e-kniha - pdf</VAL>
      </PARAM>
      <PARAM>
         <PARAM_NAME>Jazyk</PARAM_NAME>
         <VAL>český</VAL>
      </PARAM>
      <PARAM>
         <PARAM_NAME>Datum vydání</PARAM_NAME>
         <VAL>06. 11. 2018</VAL>
      </PARAM>
      <PARAM>
         <PARAM_NAME>Pořadí vydání</PARAM_NAME>
         <VAL>První</VAL>
      </PARAM>
   </PARAMS>
   <CONTRIBUTORS>
      <CONTRIBUTOR>
         <ROLE>Autor</ROLE>
         <NAME>Štěpán</NAME>
         <SURNAME>Vinter</SURNAME>
      </CONTRIBUTOR>
   </CONTRIBUTORS>
</SHOPITEM>
