<?xml version='1.0' encoding='utf8'?>
<SHOPITEM>
<ITEM_ID>533858</ITEM_ID>
<PRODUCTNAME>
Magnetorheological Systems with Optimized Performance
</PRODUCTNAME>
<PRODUCT>
Magnetorheological Systems with Optimized Performance
</PRODUCT>
<EAN>9788074547836</EAN>
<ISBN>978-80-7454-783-6</ISBN>
<PRICE_VAT>0</PRICE_VAT>
<DESCRIPTION>

Materiály reagující na vnější fyzikální pole nepochybně patří mezi atributy moderní společnosti, jelikož nabízejí sofistikovaná řešení pro mnoho technických potřeb. V tomto ohledu je velký potenciál přisuzován magnetoreologickým (MR) systémům, které jsou složeny z feromagnetických mikročástic dispergovaných v nemagnetické nosné kapalině nebo elastomerní matrici. Hlavním charakteristickým rysem těchto systémů je tzv. MR efekt, což je jejich schopnost rychle, vratně a řízeným způsobem měnit své reologické/viskoelastické vlastnosti v přítomnosti vnějšího magnetického pole. Předkládaná doktorská práce je věnována vývoji nových MR systémů s regulovatelným výkonem a zvýšenou stabilitou, čehož je dosaženo pomocí pokročilé technologie využívající roubování polymeru na povrch částic. Důraz je kladen na návrh a syntézu feromagnetických částic typu jádro-obal pomocí kontrolované radikálové polymerace s přenosem atomu (ATRP). Použitím různých reakčních podmínek tato technika umožňuje připravit žádaný polymerní obal s definovanou strukturou, molekulovou hmotností a tloušťkou. Jak známo, kvalita polymerního obalu hraje hlavní roli zajišťující stabilitu částic, ale také významně ovlivňuje výkon jak MR suspenzí, tak i MR elastomerů. Částice syntetizované v rámci této doktorské práce vykazují značně zvýšenou termo-oxidační a chemickou stabilitu bez nežádoucího ovlivnění jejich magnetizace. Tuto kombinaci vlastností je v současné době velmi obtížné dosáhnout pomocí konvenčních technik modifikace. Vylepšení prezentovaná v této tezi umožňují významně zvýšit sedimentační stabilitu MR suspenzí s nepatrným snížením MR efektu MR suspenzí. Inkorporace polymerem roubovaných částic připravených pomocí ATRP do vhodně zvolené elastomerní matrice může zlepšit mezifázovou kompatibilitu a dokonce zintenzivnit relativní MR efekt u výsledných MR elastomerních systémů. Získané MR elastomery jsou navíc charakteristické zlepšenou magnetostrikcí a tlumícími schopnostmi. Jak je prezentováno v této doktorské práci, speciálně navržené struktury typu jádro-obal připravené z povrchu iniciovanou ATRP se mohou uplatnit ve vývoji následující generace MR systémů s vhodně uzpůsobenými vlastnostmi přímo pro konkrétní aplikaci, čehož nebylo možné dosáhnout pomocí konvenčních metod. S ohledem na potenciální aplikace je očekáváno uplatnění výsledků v řadě odvětví včetně automobilového a stavebního průmyslu, obzvláště při vývoji bezemisních MR brzd nebo semiaktivních MR uložení mostů potlačujících jejich degradaci.

</DESCRIPTION>
<CATEGORYTEXT>Tištěné knihy | Ostatní a nezařazené</CATEGORYTEXT>
<URL>
https://www.sckn.cz/magnetorheological-systems-with-optimized-performance-pn-533-858/
</URL>
<PARAM>
<PARAM_NAME>Počet stran</PARAM_NAME>
<VAL>74</VAL>
</PARAM>
<PARAM>
<PARAM_NAME>Vazba</PARAM_NAME>
<VAL>e-kniha - pdf</VAL>
</PARAM>
<PARAM>
<PARAM_NAME>Jazyk</PARAM_NAME>
<VAL>anglický</VAL>
</PARAM>
<PARAM>
<PARAM_NAME>Datum vydání</PARAM_NAME>
<VAL>06. 11. 2018</VAL>
</PARAM>
<PARAM>
<PARAM_NAME>Pořadí vydání</PARAM_NAME>
<VAL>První</VAL>
</PARAM>
<CONTRIBUTOR>
<ROLE>Autor</ROLE>
<NAME>Martin</NAME>
<SURNAME>Cvek</SURNAME>
</CONTRIBUTOR>
<THEMATIC_GROUP>5 - Technické vědy</THEMATIC_GROUP>
</SHOPITEM>
