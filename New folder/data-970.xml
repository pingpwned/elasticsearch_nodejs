<?xml version='1.0' encoding='utf8'?>
<SHOPITEM>
<ITEM_ID>533327</ITEM_ID>
<PRODUCTNAME>Cesta na konec noci</PRODUCTNAME>
<PRODUCT>Cesta na konec noci</PRODUCT>
<EAN>9788071083719</EAN>
<ISBN>978-80-7108-371-9</ISBN>
<PRICE_VAT>451</PRICE_VAT>
<DESCRIPTION>

Po 85 letech nový český překlad slavné a přelomové prózy moderní světové literatury Voyage au bout de la nuit. Román z roku 1932 je prvotinou francouzského spisovatele Louise Ferdinanda Célina. Okamžitě byl překládán ve světě. Český překlad Jaroslava Zaorálka (spolu s ním Richarda Weinera a Jindřicha Hořejšího) z roku 1933 byl vůbec první vydaný převod románu do cizího jazyka a stal se inspirací a literární senzací české literatury. Když Jaroslav Zaorálek v roce 1933 Célinův román překládal, byl jím uhranut jako knihou neznámého spisovatele, která ho nadchla, a takto k překladu přistupoval: inspirován předlohou ji rozvíjel a umocňoval její bezprostřední expresivnost. A s tím vším, díky té inspiraci a své obraznosti, vytvořil (včetně názvu Cesta do hlubin noci) jedinečnou českou knihu, která je a zůstane historickou kometou naší literární paměti. Nový český překlad vznikal s odstupem 86 let od prvního vydání knihy a se znalostí toho, jak se Célinovo dílo dále vyvíjelo a co je pro ně příznačné. S tímto vědomím souvislostí převádí Anna Kareninová do češtiny tuto nejlidštější ze Célinových knih jako první úchvatný román, který v sobě už ale ty další zahrnuje. V tomto smyslu najdeme v novém překladu Cesty postupy pro příští Célinovo dílo typické a jedinečné. Jedním z nich je kázeň. A ta dovedla překladatelku i k jinému českému názvu: Cesta na konec noci. Ten odpovídá francouzskému originálu tak, jak na něm Louis Ferdinand Céline v korespondenci trval: po takové cestě doslova „na konec noci“ sám v knize jde. Tehdejší převratnost Célinovy prózy tkvěla v hudbě jazyka, který vytvořil, v kompozici motivů a melodií vybraného vyjadřování, řeči městské periferie (nikoli venkova) a samozřejmě mluvy rozhněvaného intelektuála. Od Cesty na konec noci budou mít další Célinovy romány stále rozvolněnější stavbu a knihu od knihy budou čím dál víc připomínat sled nedořečených vět, emoci jednotlivých podobenství a epizod životaběhu, a ne „řádně“ vedený příběh. O to mistrnější bude jejich styl, ta jeho hudba, „ma musique“, jak říkal, v níž používá možností jazyka jako moderní hudební skladatel možností nástrojů. Cesta na konec noci stojí na začátku: je to onen převratný a „nesmírný demoliční podnik“ (podle Richarda Weinera), který otevřel nové cesty pro dílo svého autora i pro světové písemnictví.

</DESCRIPTION>
<CATEGORYTEXT>Tištěné knihy | Krásná literatura</CATEGORYTEXT>
<URL>
https://www.sckn.cz/cesta-na-konec-noci-pn-533-327/
</URL>
<IMGURL>
https://www.sckn.cz/file/image/optimized/product-main/large/a1f1c5c2b7d3797e0b4915d4cf540a57.jpg
</IMGURL>
<PARAM>
<PARAM_NAME>Počet stran</PARAM_NAME>
<VAL>452</VAL>
</PARAM>
<PARAM>
<PARAM_NAME>Datum vydání</PARAM_NAME>
<VAL>2018</VAL>
</PARAM>
<PARAM>
<PARAM_NAME>Vazba</PARAM_NAME>
<VAL>kniha, vázaná vazba</VAL>
</PARAM>
<PARAM>
<PARAM_NAME>Pořadí vydání</PARAM_NAME>
<VAL>3. vydání, v tomto překladu 1.</VAL>
</PARAM>
<PARAM>
<PARAM_NAME>Jazyk</PARAM_NAME>
<VAL>český</VAL>
</PARAM>
<PARAM>
<PARAM_NAME>Rozměr</PARAM_NAME>
<VAL>130 x 210</VAL>
</PARAM>
<CONTRIBUTOR>
<ROLE>Autor</ROLE>
<NAME>Louis Ferdinand</NAME>
<SURNAME>Céline</SURNAME>
</CONTRIBUTOR>
<CONTRIBUTOR>
<ROLE>Překladatel</ROLE>
<NAME>Anna</NAME>
<SURNAME>Kareninová</SURNAME>
</CONTRIBUTOR>
<THEMATIC_GROUP>13 - Krásná literatura</THEMATIC_GROUP>
</SHOPITEM>
