<?xml version='1.0' encoding='utf8'?>
<SHOPITEM>
<ITEM_ID>533862</ITEM_ID>
<PRODUCTNAME>
Využití stanovení plynných produktů pomocí plynové chromatografie ke sledování biodegradačních procesů s přihlédnutím k materiálovým vlastnostem makromolekulárních substrátů
</PRODUCTNAME>
<PRODUCT>
Využití stanovení plynných produktů pomocí plynové chromatografie ke sledování biodegradačních procesů s přihlédnutím k materiálovým vlastnostem makromolekulárních substrátů
</PRODUCT>
<EAN>9788074547898</EAN>
<ISBN>978-80-7454-789-8</ISBN>
<PRICE_VAT>0</PRICE_VAT>
<DESCRIPTION>

První část disertační práce je zaměřena především na studium biodegradačních procesů v anaerobním prostředí. Jednotlivé kapitoly teoretické části této práce se zabývají anaerobní fermentací, při níž je hojně využívána rostlinná biomasa, dále možnostmi předúpravy biomasy a konečně látkami, které mohou v rámci těchto předúprav vznikat a působit tak potenciálně inhibičně na obsah methanu v bioplynu. Pro samotné experimenty byly na základě studií vybrány inhibiční látky furfural a 5-hydroxymethylfurfural a byl sledován jejich vliv na produkci methanu. Největší míru inhibice produkce methanu prokázal 5-hydroxymethylfurfural již při koncentraci 0,2 g/l a následně pak furfural v koncetraci od 1 g/l. Druhá část práce je zaměřena na sledování biodegradačních procesů kyseliny polymléčné (PLA) a jejích směsí v kompostu. V teoretické části jsou stručně popsány vlastnosti, výroba a využití PLA, možnosti modifikace PLA přídavkem látek, kterými může docházet ke zlepšení jejích mechanických, chemických či fyzikálních vlastností. V experimentální části práce je popsána morfologie vyrobených směsných materiálů s PLA a následná biodegradace těchto materiálů v kompostu. Látky použité na přípravu směsných filmů byly komerčně dostupné nemodifikované nebo organomodifikované montmorillonity. Výrazné zrychlení biodegradace oproti čisté PLA bylo zaznamenáno u směsi PLA/Cloisite 10A, vzhledem k jeho dobré interkalaci a homogení disperzi vrstev oxidu křemičitého v polymerní matrici. Třetí, neméně významnou kapitolou je studium materiálů na bázi termoplastického škrobu (ŠP) a jejich biologická degradace v prostředí kompostu. Tyto materiály byly připraveny různými postupy výroby, s různým stupněm modifikace a obsahem celulosových vláken. V části teoretické je stručně shrnuta problematika ŠP a jeho modifikace, v experimentální části pak průběh biodegradace těchto materiálů v závislosti na jejich složení v kompostu.

</DESCRIPTION>
<CATEGORYTEXT>Tištěné knihy | Ostatní a nezařazené</CATEGORYTEXT>
<URL>
https://www.sckn.cz/vyuziti-stanoveni-plynnych-produktu-pomoci-plynove-chromatografie-ke-sledovani-biodegradacnich-procesu-s-prihlednutim-k-materialovym-vlastnostem-makromolekularnich-substratu-pn-533-862/
</URL>
<PARAM>
<PARAM_NAME>Počet stran</PARAM_NAME>
<VAL>50</VAL>
</PARAM>
<PARAM>
<PARAM_NAME>Vazba</PARAM_NAME>
<VAL>e-kniha - pdf</VAL>
</PARAM>
<PARAM>
<PARAM_NAME>Jazyk</PARAM_NAME>
<VAL>český</VAL>
</PARAM>
<PARAM>
<PARAM_NAME>Datum vydání</PARAM_NAME>
<VAL>06. 11. 2018</VAL>
</PARAM>
<PARAM>
<PARAM_NAME>Pořadí vydání</PARAM_NAME>
<VAL>První</VAL>
</PARAM>
<CONTRIBUTOR>
<ROLE>Autor</ROLE>
<NAME>Silvie</NAME>
<SURNAME>Pekařová</SURNAME>
</CONTRIBUTOR>
<THEMATIC_GROUP>5 - Technické vědy</THEMATIC_GROUP>
</SHOPITEM>
